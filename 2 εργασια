Άσκηση 1: Σύγκριση δύο αριθμών με τη συνάρτηση IF
Στο κελί A2 εισάγετε έναν αριθμό a.
Στο κελί B2 εισάγετε έναν αριθμό b.
Στο κελί C2 χρησιμοποιήστε τη συνάρτηση IF για να εμφανίσετε τον μεγαλύτερο από τους δύο αριθμούς.

Άσκηση 2: Σύγκριση δύο αριθμών με εμφωλευμένη IF
Στο κελί A3 εισάγετε έναν αριθμό a.
Στο κελί B3 εισάγετε έναν αριθμό b.
Στο κελί C3 χρησιμοποιήστε εμφωλευμένη συνάρτηση IF για να εμφανίσετε ένα από τα εξής μηνύματα:

"a>b" αν ο a είναι μεγαλύτερος από τον b,
"a<b" αν ο a είναι μικρότερος από τον b,
"a=b" αν οι δύο αριθμοί είναι ίσοι.

Άσκηση 3: Έλεγχος εγκυρότητας τριγώνου
Στο κελί A5 εισάγετε την τιμή της πλευράς a.
Στο κελί B5 εισάγετε την τιμή της πλευράς b.
Στο κελί C5 εισάγετε την τιμή της πλευράς c.
Στο κελί D5 χρησιμοποιήστε τις συναρτήσεις IF και AND για να ελέγξετε αν οι τρεις αυτές τιμές μπορούν να αποτελέσουν έγκυρο τρίγωνο.
Αν ναι, εμφανίστε τη λέξη "Έγκυρο", αλλιώς τη λέξη "Άκυρο".

Υπενθύμιση: Για να είναι έγκυρο ένα τρίγωνο, πρέπει να ισχύει ότι το άθροισμα οποιωνδήποτε δύο πλευρών είναι μεγαλύτερο από την τρίτη. 

Άσκηση 4: Υπολογισμός εμβαδού τριγώνου (μόνο αν είναι έγκυρο)
Χρησιμοποιώντας τις ίδιες τιμές στα κελιά A5, B5 και C5 από την Άσκηση 3:
Στο κελί E5 υπολογίστε το εμβαδόν του τριγώνου με τον τύπο του Ήρωνα:


​t = (a + b + c) / 2
E = √[t(t − a)(t − b)(t − c)] (ΣΕ ΡΙΖΑ t(t − a)(t − b)(t − c))
 
 
Πριν τον υπολογισμό, ελέγξτε αν το τρίγωνο είναι έγκυρο (βάσει του αποτελέσματος του κελιού D5).
Αν δεν είναι έγκυρο, το κελί E5 πρέπει να εμφανίζει το μήνυμα: "Μη έγκυρο".
